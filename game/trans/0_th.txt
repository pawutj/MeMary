... เส้นทางที่ไม่รู้จุดหมายทอดยาวต่อหน้าเรา...
ที่นี่คือที่ไหนกัน?
ตัวเราคือใครกัน?
.....
ความมืดมิดโอบล้อมรอบร่างกายจนกระทั่งเราลืมตาตื่นขึ้น
ทัศนะการมองเห็นค่อยๆกลับมาแจ่มชัด
ร่างกายที่รู้สึกหนักหน่วงค่อยๆเบาบางลง
สิ่งแรกที่เราทำหลังจากหยั่งยืนบนพื้นทางเดินอันมืดมนคือจ้องมองแขนขาและเรือนร่างของตัวเอง
เรา : นี่มัน....
น้ำเสียงของเราแหบพร่าอย่างผิดปกติ 
แต่สิ่งที่น่าประหลาดยิ่งกว่านั้นคือร่างกายของเรากลับมีเพียงความว่างเปล่า
เรา : ...ทำ...ไม...?
คำพูดของเราขาดห้วง
ทั้งๆที่เราประสาทสัมผัสบอกเราว่าร่างกายของเรามีอยู่จริง ทั้งแขนทั้งขากำลังขยับตามคำสั่งของเราทุกประการ แต่เมื่อจ้องมองไปยังส่วนที่ควรจะเป็นเรือนร่าง เรากลับพบเพียงอากาศธาตุเท่านั้น
ร่างกาย...ของเรา...?
...นี่เรากำลังล่องหนอยู่เหรอ? 
...หรือว่าเราไม่มีร่างกายตั้งแต่แรก?
เราพยายามนึกถึงเหตุผลที่ทำไมเรามาอยู่ตรงนี้ แต่ไม่ว่าพยายามนึกถึงเท่าไหร่ก็นึกไม่ออก
ที่นี่คือสถานที่ที่เราไม่รู้จัก 
มันทั้งมืดมิด ทั้งหนาวเหน็บและวังเวงไร้ผู้คน
เรา : .....
ต้นกำเนิดแสงหนึ่งเดียวมีเพียงแสงสว่างที่ทอดผ่านหน้าต่างบานใหญ่ลงมา
ดวงจันทร์สีเงินขนาดใหญ่สาดทอแสง ราวกับมันกำลังจ้องมองเราจากเบื้องบนไม่มีผิด
.....
เราก้มมองร่างกายของตัวเองที่เหลือเพียงความว่างเปล่าพร้อมกับตั้งคำถาม 	
ไม่ใช่เพียงร่างกายที่หายไป แต่ความทรงจำข้างในก็กลวงเปล่าเช่นกัน
...นี่เรา...เป็นใครกัน?
.....
??? : ไม่มีใครมาที่นี่นานแล้ว 
เรา : นั่นเสียงใคร?
??? : ก้มลงมองข้างล่างสิ
เราเผลอมองตามคำพูดลึกลับด้วยความอยากรู้อยากเห็น
เจ้าของเสียงเล็กแหลมที่ดังขึ้นข้างกายเรามีขนาดเล็กจ้อยพอๆกับสองฝ่ามือคนเท่านั้น
เรา : ...แมว?
เราอุทานขึ้นด้วยความตกใจเพราะไม่เคยเห็นสัตว์พูดได้มาก่อน
เจ้าแมวลายส้มหรี่ตามองเราราวกับไม่สบอารมณ์น้อยๆ
แมว : ไม่ใช่แมว แต่เป็นผู้นำทางต่างหาก 
เรา : ผู้นำทาง?
แมวลายส้มตากลมโตจ้องมองเราด้วยความประหลาดใจ
ทั้งๆที่แมวไม่ควรจะแสดงสีหน้าได้ชัดเจน แต่แมวตัวนี้กลับแสดงอารมณ์ได้ราวกับเป็นคน
แมว : ดูเหมือนว่าเธอจะไม่รู้อะไรเลยสินะ
เรา : ฉัน?
เราพูดขึ้นด้วยความสงสัย
เมื่อถูกถามคำถามนั้น เราก็พยายามนึกถึงเรื่องของตัวเองเพื่อให้ตอบคำถามได้
เรา : ...อึก!!
ทันใดที่เราพยายามนึกถึงบางสิ่ง ความเจ็บปวดทรมานก็แล่นไปทั่ว
ร่างกายที่ไม่มีอยู่จริงกำลังต่อต้านเจตจำนงของตัวเอง
...นี่มัน...อะไรกัน...?
แมว : เธออย่าฝืนจะดีกว่า 
เรา : ฝืน?
แมว : ตอนนี้เธอไม่สามารถนึกได้หรอกว่าตัวเธอเป็นใคร
เรา : .....
แมว : ถ้าเธออยากได้คำตอบว่าเธอเป็นใคร ทำไมเธอถึงอยู่ที่นี่ เธอมีทางเลือกเดียวเท่านั้น
เรา : ทางเลือก?
แมว : ตามฉันมา
